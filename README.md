# MicroSocialPlatform

MicroSocialPlatform este o platformă care promovează interacțiunea în timp real printr-un mediu social dinamic. Pentru atingerea acestui obiectiv, echipa noastră a adoptat o abordare agilă, concentrându-se pe metodologia Scrum. Proiectul a fost structurat în sprinturi săptămânale, unde prioritățile și cerințele au fost stabilite la începutul fiecărui sprint, asigurându-ne astfel flexibilitate în fața schimbărilor.

Planificarea fiecărei etape de implementare s-a realizat cu ajutorul aplicației Trello, prin intermediul căreia, la începutul fiecărui sprint, am discutat și prioritizat pașii următori care trebuie realizați, împărțind în mod echilibrat task-urile, astfel încât fiecare membru al echipei să realizeze atât partea de backend, cât și de frontend și să treacă prin aceleași capitole din cadrul materiei Dezvoltarea aplicațiilor web.

În cadrul acesteia, ne-am creat 3 card-uri specifice „To Do”, „Doing” și „Done” prin care să ne ținem la curent cu stadiul în care se află fiecare task și totodată pentru a evidenția stadiul în care se află întreaga aplicație.

Mai mult de atât, pentru o colaborare și mai eficientă, soluția aleasă fost să creăm un repository cu proiectul pe Github la care să avem acces amândouă, pentru a putea actualiza codul sursă în timp real la modificările efectuate de fiecare dintre noi. Deși această variantă nu ne-a permis să aducem modificări simultan în repository, soluția a fost să ne stabilim intervale de timp disjuncte în care să lucrăm fiecare în funcție de programul său, anunțându-ne de fiecare dată în momentul în care vrem să realizăm o modificare și în momentul în care terminăm de făcut modificările dorite.
